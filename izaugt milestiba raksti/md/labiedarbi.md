# labiedarbi

Source: https://www.izaugtmilestiba.lv/post/labiedarbi

---

# Uzdāvināt autiņbikses

  * Izaugt Mīlestībā
  * Dec 13, 2020
  * 2 min read

Updated: Dec 21, 2020

**Gads straujiem soļiem tuvojas izskaņai. Klāt laiks, kurā biežāk runājam par labajiem darbiem. Un lai gan būt līdzjūtīgiem, vērīgiem un savu spēju robežās atbalstošiem esam aicināti visu gadu, iepriecināt Ziemassvētkos vienmēr ir īpaši skaisti.**

![ree](https://static.wixstatic.com/media/f988a2_4e147c563b1a4239801189c8eec8d097~mv2.jpg/v1/fill/w_147,h_221,al_c,q_80,usm_0.66_1.00_0.01,blur_2,enc_avif,quality_auto/f988a2_4e147c563b1a4239801189c8eec8d097~mv2.jpg)

Vai kādreiz tevis sarūpēta dāvana kādu ir sajūsminājusi tik ļoti, ka nodomā – “neko tik milzīgu jau es nesagādāju”? Un nav svarīgi, vai šis pārsteigums bijis taustāms, kastītē ieliekams vai tas bijis kopā pavadīts vakars un siltas sarunas, vai izpalīdzīga roka draugam grūtā brīdī. Īsts prieks otra acīs nes milzīgu prieku arī dāvinātāja sirdī. 

> Kopā ar draugiem no GEGE līdz 11. janvārim aicinām dāvināt autiņbikses vecākiem, kam tās šobrīd ir ļoti nepieciešamas. Pat viens iepakojums var būt ļoti noderīgs kādam, kam finansiāli neklājas tik viegli.

  

**Kam dāvināt?**

  

Esam uzsākuši sadarbību ar vairākām labdarības organizācijām Latvijā. “Lielo rūpju dāvaniņu akcijai” jau aizceļoja GEGE autiņbikšu pakas. Zemāk esam apkopojuši vēl pāris organizācijas, kurās ir vecāki ar maziem bērniņiem, kam autiņbikses būs ļoti noderīga dāvana. 

“Miera osta” Liepājā ir viena no tām. Karaostas rajonā, kur šī organizācija darbojas, šobrīd dzīvo dažādas sociālās riska grupas, arī māmiņas. Visbiežāk šīs sievietes nākušas no nelabvēlīgas vides, izaugušas bērnu namos un ikdienā nesaņem atbalstu no līdzcilvēkiem, audzinot mazuli. “Miera osta” īsteno projektus, lai mazuļi, kas šobrīd vēl ir mazi, piedzīvo citādu – daudz iejūtīgāku un atbalstošāku pieredzi, kāda bijusi šo bērnu vecākiem.

  

Tāpat GEGE būs noderīgas arī atbalsta centram “Tilts” Rīgā, kuru ikdienas rūpes ir materiāla, juridiska un finansiāla palīdzības sniegšana audžu ģimenēm. Cilvēkiem, kas vēlas uzņemt savā ģimenē bērnus līdz laikam, kad tos adoptē, lai tiem nav jādzīvo bērnu namā. Nereti uzņemtie ir pavisam vēl mazulīši.

  

Un trešā organizācija ir Jelgavā, kurā darbojas atbalsta programma “Aging Out”. Lai gan galvenā organizācija atrodas Amerikā, šī konkrētā programma darbojas Latvijā, sniedzot atbalstu bērnu namos dzīvojošajiem jauniešiem, kas sasnieguši 18 gadu vecumu. Pametot atbalsta vidi un meklējot savu ceļu pasaulē, daži no pusaudžiem kļuvuši arī par vecākiem. 

  

![ree](https://static.wixstatic.com/media/f988a2_b5444cdf68414d048373624be7055c60~mv2.jpg/v1/fill/w_147,h_221,al_c,q_80,usm_0.66_1.00_0.01,blur_2,enc_avif,quality_auto/f988a2_b5444cdf68414d048373624be7055c60~mv2.jpg)

**Ja vēlies palīdzēt**

  

1\. Apskati sarakstu ar jaunajiem vecākiem, kam nepieciešamas autiņbikses: [https://docs.google.com/document/d/1djghBDJjfzudZSBu-NvxcOK4chT-nl8zOOpPBtTaH8A/edit?usp=sharing](https://docs.google.com/document/d/1djghBDJjfzudZSBu-NvxcOK4chT-nl8zOOpPBtTaH8A/edit?usp=sharing)

  

2\. Ieej [_GEGE_](https://thegege.com/product/diapers/) mājaslapā un izvēlies autiņbikšu izmēru un iepakojumu skaitu, ko vēlies uzdāvināt.

  

3\. Liec pirkumu grozā un pie "Delivery type" atzīmē "DPD Pickup points" un izvēlies "Paku Skapis DPD, Uriekstes iela 8a". 

  

4\. Pēc pasūtījuma veikšanas un apmaksas, GEGE komanda sūtījumu nogādās vēlamajā adresē.

  

***

  

_Materiāls un akcija tapusi sadarbībā ar "Izaugt Mīlestībā" draugiem_[ __GEGE__](https://thegege.com/) _!_

  * [Vecāku un mazuļa veselība](https://www.izaugtmilestiba.lv/blog/categories/veseliba)
  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Sajūtas un emocijas](https://www.izaugtmilestiba.lv/blog/categories/emocijas)

