# paliktnis

Source: https://www.izaugtmilestiba.lv/post/paliktnis

---

# Lielāku bērnu drošība automašīnā

  * Izaugt Mīlestībā
  * Sep 20, 2020
  * 2 min read

**Ja bērns ir sasniedzis četru gadu vecumu, viņa galviņa jau ir pāri autosēdeklīša augšpusei un krēsliņa augšējo lenču pozīcija ir zemāk par bērna pleciem, tas nozīmē, ka pienācis laiks meklēt lielo bērnu autokrēsliņu –**[** _paliktni_**](https://besafe.lv/autokreslini-lieliem-berniem/)**!**

  

![ree](https://static.wixstatic.com/media/f988a2_cb42d0319d93430ab4f0dcd948b8f6b8~mv2.jpg/v1/fill/w_147,h_116,al_c,q_80,usm_0.66_1.00_0.01,blur_2,enc_avif,quality_auto/f988a2_cb42d0319d93430ab4f0dcd948b8f6b8~mv2.jpg)

**Divi paliktņu veidi**

Paliktņi lielu bērnu pārvadāšanai automašībā ir divu veidu – ar atzveltni (“booster seat”) un bez atzveltnītes un sānu malām. Šī paaugstinātā sēdēšana ir svarīga, lai drošības jostu augšējā daļa šķērso bērna plecu, bet kāju daļa šķērso iegurni, nevis vēderu. Paliktnis pats par sevi bērnu nepasargā, tikai palīdz pareizi funkcionēt pieaugušo drošības jostai.

> Lai gan paliktņus (arī bez atzvetnes bērna galvai un sānu malām) oficiāli drīkst lietot, kad bērns ir vismaz 15 kilogramus smags un vismaz 100 cm garš, joprojām drošākie būs paliktņi ar atzveltni. 

Vienkāršie paliktņi sadursmes brīdī nepasargā bērna galvu un sānus, tie tikai palīdz noturēt automašīnas jostu pareizā pozīcijā. Tāpat - ja arī jūsu mazais braukšanas laikā mēdz iemigt, sānu malas būs ērtas, jo balstīs bērna galvu. 

**Paliktņu stiprināšana**

Paliktņi ar sānu malām un galvas balstu ir fiksējami ar ISOfix stiprinājumu, tomēr šo stiprinājumu var arī neizmantot, jo krēsliņu notur bērns, kas tajā sēž. Tomēr gadījumos, kad autokrēsliņš ir tukšs, tas ir jāpiestiprina, pretēji – automašīnā tas kā tukša krava var būt bīstams. Un arī bērns šajā krēsliņā tiek stiprināts nedaudz citādi, jo paliktnim krēsliņa jostiņu nav. Tas nozīmē, ka mazais pasažieris tiek stiprināts ar automašīnas drošības jostām.

  

Likums nosaka ar paliktni braukt līdz bērns sasniedzis 150 cm garumu.

**Ideālā autokrēsliņa**** _Check list_****.**

**Izdrukā un dodies ar šo saraktu uz veikalu!**

  * Autokrēsls ar augstu muguras daļu, kas nav noņemama, pasargā bērnu arī no sānu trieciena, kā arī rūpējas par to, lai automašīnas drošības josta vienmēr būtu pareizā pozīcijā;

  * Vai autokrēsls “aug kopā ar bērnu” - vai tam ir bērna augumam pielāgojamas pozīcijas, kā arī, vai tas ir izdarāms viegli un vienkārši;

  * Vai bērnam ar laiku pašam būs viegli pareizi piesprādzēties šajā autokrēslā;

  * Viena no biežākajām kļūdām šo autokrēsliņu lietošanā ir tā, ka automašīnas drošības josta netiek novietota pareizā vietā uz bērna gurniem. Drošāk izvēlēties autokrēslu bez atbalstiem bērna elkoņiem, kas netraucēs drošības jostas pareizai pozīcijai;

  * Iespēja kaut nedaudz regulēt guļus pozīciju nav obligāta nepieciešamība lielo bērnu krēslam, bet ir papildus ērtība, ko bērns, it īpaši šīs kategorijas autokrēsla lietošanas sākumā noteikti izmantos un novērtēs;

  * Ja autokrēslam ir ISOfix stiprinājumi, tad tas stabili turēsies automašīnā arī tad, ja bērns tajā nebrauc;

  * Vai sēžot autokrēslā bērnam nekas netraucē skatīties ārā pa logu;

  * Vai autokrēsliņam ir papildus sānu aizsardzība;

  * Cik daudz vietas autokrēsls aizņem automašīnā;

  * Cik viegli autokrēsls ir pārliekams uz citu automašīnu, lai to var viegli lietot gan vecvecāki, gan draugi, kuri, piemēram, aizved bērnu uz nodarbībām.

**Sprādzējam bērnu bez virsdrēbēm**

  

Iestājoties gada vēsajai sezonai, svarīgi atcerēties, ka automašīnā pirms bērna piesprādzēšanas virsdrēbes ir jānovelk. Tas tāpēc, lai drošības jostas varētu pievilkt pēc iespējas ciešāk.

  * Auto salonu ieteicams saslidīt;

  * Ja auto ir vēss, biezās jakas novelkam un ar tām apsedzam bērnu;

  * Siltuma saglabāšanai bērnam galvā var palikt cepurīte.

***

_Materiāls tapis sadarbībā ar "Izaugt Mīlestībā" draugiem "_[__BeSafe__](https://besafe.lv/) _"!_

  * [Vecāku un mazuļa veselība](https://www.izaugtmilestiba.lv/blog/categories/veseliba)
  * [Iedvesma un idejas](https://www.izaugtmilestiba.lv/blog/categories/iedvesma)
  * [Bērnudārznieks](https://www.izaugtmilestiba.lv/blog/categories/bērnudārznieks)

