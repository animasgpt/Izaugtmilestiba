# rati_mazulim

Source: https://www.izaugtmilestiba.lv/post/rati_mazulim

---

# Ratiņi mazulim – nopietns pirkums

  * Izaugt Mīlestībā
  * Feb 18, 2021
  * 5 min read

Updated: Feb 19, 2021

**Ratu iegāde gaidāmajam bēbītim ir viens no lielākajiem pirkumiem, un nereti - arī dārgākajiem. Ja pirkums veikts apdomīgi, vienam bērnam pietiek ar vieniem ratiem. Tie derēs gan pirmajām pastaigām kulbā, gan vēlāk, kad mazulis jau sēdēs, gan ceļojumu laikā.**

![ree](https://static.wixstatic.com/media/f988a2_79ec917d9ce04bc8b1a6b74bdb180e43~mv2.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/f988a2_79ec917d9ce04bc8b1a6b74bdb180e43~mv2.jpg)

  

**Ģimenes dzīvesveids**

  

Svarīgākais, domājot par piemērotiem ratiņiem, ir saprast, kādai sadzīvei tiem būs jākalpo. Izvērtējiet kritiski savu piemājas apkārtni, ceļus un tuvākās pastaigu vietas, kur ar mazuli dosieties. Atbildiet sev uz jautājumu, vai esat lieli ceļotāji un pārbraucienu mīļotāji, vai regulāri dodaties pastaigās ne tikai pa līdzenām pilsētas ielām, vai ratiņiem jābūt ērtiem mājai ar liftu vai kāpnēm. Tāpat, ja esat sportiska ģimene, arī šis faktors jāņem vērā, lai atrastu savai ikdienai piemērotus ratiņus.

  

Ja jūsu mājā ir lifts, vērtīgi sev atzīmēt, cik platas ir lifta durvis. Ja kāpnes – būs jāmeklē pēc iespējas vieglāki rati. Ja mīlat izbraucienus, ratiem ērti un vienkārši jāsalokās. Tāpat jāsaprot, cik plats bagāžnieks ir jūsu automašīnai, lai saliktus ratus varētu tur ielikt. Rati lokās dažādi – ir tādi, kuriem rāmis, kulba un sēžamā daļa būs atsevišķi.

  

![ree](https://static.wixstatic.com/media/f988a2_742c73831bb046e4a649b9955c2c0bf8~mv2.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/f988a2_742c73831bb046e4a649b9955c2c0bf8~mv2.jpg)

**Droši un funkcionāli**

  

Ratu riteņiem jābūt pietiekami lieliem, rāmim – izturīgam un bremzēšanas sistēmai – perfekti funkcionējošai. Rokasbremze ir ļoti ērta bremzēšanas sistēma, tā ne tikai nofiksē ratus stāvēšanai, bet ir iespējams ērti bremzēt arī ejot, piemēram, lejup no kalna. 

  

Vecāki ikdienā ļoti novērtē arī vieglo ratu vadāmību, proti, priekšējo riteņu rotēšanu. Tāpat būstiski, ka ir iespēja mainīt roktura augstumu, lai vienus ratus ērti stumt gan augumā garākam tētim, gan īsākai mammai. Ir ļoti labi, ja rokturi var nolocīt arī uz leju, tad ratus var stumt lielie brāļi un māsas, un vecākiem būtu ērti tos pašūpot, sēžot, piemēram, parkā uz soliņa. 

> Būtiski, lai ratu kulba būtu pielāgota dažādām vēdināšanas iespējām un veidota no elpojoša materiāla. Jāpievērš uzmanība, lai kulbai kādas daļas ir atveramas, kas nodrošina ventilāciju. 

Kulbā bērns vienmēr būs aizvējā un lielākā siltumā, tāpēc svarīgi, lai mazulis nepārkarst. Kulbiņai jābūt arī pietiekami platai, lai bēbītim ir ērti arī silti saģērbtam. 

  

Rati var būt neredzami vai slikti redzami gada tumšajā laikā, tāpēc ļoti svarīgi ir pievērst uzmanību, vai ražotājs padomājis par atstarotāju iestrādi. “TFK” ratu klāstā ir iespēja izvēlēties tādus, kuru auduma daļa veidota no atstarojoša materiāla. Tas nozīmē, ka tumsā tie spoži izgaismojas. Pārējiem “TFK” ratiem ražotājs iestrādājis atstarojošas strīpas jumtiņā un ap grozu.

  

Vērtīgi aizdomāties arī par sava pirkuma kopšanu. Lai cik kvalitatīvus un dārgus ratus izvēlētos, par tiem būs jārūpējas, īpaši ziemā – ratu riepas un ratu apakšējā daļa būs jākopj tāpat kā mūsu apavi.

![ree](https://static.wixstatic.com/media/f988a2_1da6ce3003ac4be894b21aec53f5b17f~mv2.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/f988a2_1da6ce3003ac4be894b21aec53f5b17f~mv2.jpg)

  

**Trīs riteņu rati**

  

Tas, kādai ikdienai ratiņi būs nepieciešami, noteiks arī nepieciešamo ratu veidu. Atšķirīgāki ir rati ar trim riteņiem, kas vienmēr būs piemēroti sportiskām aktivitātēm. Rati ar četriem riteņiem nekad tehniski nebūs droši ne skriešanai, ne skrituļošanai. Rati ar četriem riteņiem nespēj izpildīt tos nosacījumus, kas jāizpilda ratiem, kurus pārbauda skriešanai un skrituļošanai. Un lai gan rati ar trīs riteņiem parasti radīti sportiskam, aktīvam dzīvesveidam, tomēr ne visi šādām aktivitātēm būs sertificēti. Pirms iegādes painteresējieties par sertifikātiem. Vācu zīmols “TFK” ir vienīgais bērnu ratu ražotājs, kas izturējis visas drošības pārbaudes sporta testā visiem tirgū pieejamajiem “TFK” trīs riteņu ratu modeļiem. 

  

Šobrīd, testējot ratus sportiskām aktivitātēm, tiek ņemt vērā šādi kritēriji:

  * drošības slīpumam jābūt atbilstošam;

  * piecu punktu drošības jostai jāspēj noturēt 250 ņūtonu spēku;

  * ar rokasbremzi ir jāspēj bremzēt konkrētu grādu slīpumā, pieņemot, ka ratus vada 90 kg smags cilvēks;

  * ratu sēžamajai daļai jābūt veidotai, lai pasargātu bērna galvu no trieciena;

  * sēžamajai daļai jābūt ļoti stingri savienotai ar ratu rāmi;

  * jābūt papildus drošības siksnai; 

  * jābūt nofiksējamiem riteņiem - ar kustīgu priekšējo riteni sportot nedrīkst, tāpēc ir jābūt opcijai to nofiksēt.

Tomēr ratu zīmols “TFK” šos kritērijus uzskata par nepietiekamiem, tāpēc sadarbībā ar “TUV Austria” (Vācijas Tehniskās pārbaudes iestādi) izstrādājuši “Sport+” testu, papildus veicot:

  * skrejceļa testus ar ātrumu 15km/h;

  * bremžu testus, skrituļojot ar ātrumu 15km/h;

  * braukšanas dinamikas testus;

  

Tāpat “Sport+” tests nosaka, ka ratiem jābūt ar aktīvām bremzēm uz aizmugurējiem riteņiem, fiksētu priekšējo riteni, kas regulējas uz priekšu.

> Tie, kas meklē ratus vieglām sportiskām aktivitātēm, nav noteikti jāiegādājas “Sport+” sertificēts modelis, tomēr skriešanai un skrituļošanai vajadzētu izmantot tikai tādus ratus, kas ir izturējuši “Sport+” testu. 

Vieglām sportiskām aktivitātēm “TFK” piedāvā ratus ar rotējošu priekšējo riteni, kas ir ideāli piemēroti izmantošanai dabā.

  

![ree](https://static.wixstatic.com/media/f988a2_b40a74ac669f404da5d944fea2a61c85~mv2.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/f988a2_b40a74ac669f404da5d944fea2a61c85~mv2.jpg)

**Rati dvīņiem**

  

Dvīņu ratos vieta katram bērnam visbiežāk ir šaurāka par klasiskajiem ratiņiem, tāpēc kritiski jāizvērtē, cik plaši un ērti ir rati, lai tos varētu izmantot pēc iespējas ilgāk. 

  

Dvīņu ratus dažkārt vecāki izvēlas arī diviem bērniem ar nelielu vecuma starpību. Tad sākuma periodā mazuli liek kulbiņā, bet lielāko bērnu – sporta daļā. Un pēc laika abi bērni sēž sporta daļā [_“TFK” zīmols dvīņu ratus ražošanā_](https://livaka.lv/produkti-kategorija/tfk/rati-diviem/) specializējas jau vairāk kā 15 gadus, attīstot modeļus aizvien ērtākus kā bērniem, tā vecākiem.

> Pirms dvīņu ratu iegādes noteikti jāizmēra to durvju platumi, pa kuriem būs šie rati jāstumj. Standarta druvju platums ir 80 cm, bet dvīņu ratu biežākais platums – 76 līdz 78 cm. Tomēr ir rati, kurus nevar izstumt pat pa standarta durvīm, tad vecākiem ir variants izvēlēties ratus, kuru kulbiņas ir viena aiz otras. 

“TFK” ratiem kulbiņas ir blakus un katram mazulim paredzētas atsevišķi. Tās ērti modificējas par sporta daļām vēlāk. Tāpat jāizvērtē, vai ratus būs nepieciešamība nest. Tādā gadījumā nozīmīgs ir to svars. 

  

  

**Aksesuāru dažādība**

  

Praktiski un nepieciešami vai ērti, ikdienu atvieglojoši – šodien ratu aksesuāru klāsts ir ļoti plašs. Visbiežāk iegādājamies lietus plēves un kukaiņu aizsardzības tīklus. “TFK” kukaiņu aizsardzības tīkls ne tikai rūpējas lai odi, mušas un lapsenes netiek ratos pie mazuļa, bet arī pasargā bēbīti no saules stariem, jo tam ir integrēta 60% UV staru aizsardzība. Tāpat populāri aksesuāri ir krūzīšu turētāji, ratu cimdi un dažādas somas un adapteri, uz kuriem stiprināt autokrēsliņu. Tomēr ik pa laiakm tirgū parādās arī kas interesants. Piemēram, “TFK” piedāvā ratu kulbiņas adapterus, kas ratu kulbu ar diviem klikšķiem spēj pārveidot par [_šūpulīti_](https://livaka.lv/produkti/tfk-rocker-adapteri/). Vēl kāds interesants aksesuārs ir [_“TFK Mamabords”_](https://livaka.lv/produkti/mamaboard/) , kas pastaigas ar mazuli vecākiem padarīs interesantākas.

  

  

**Par zīmolu**

  

“TFK” ir vieni no vadošajiem sportiska dzīvesveida bērnu ratiņu ražotājiem ar pārliecinošu pieredzi jau vairāk nekā 20 gadus. Šie rati ir aktīviem, sportiskiem un prasīgiem vecākiem, kuri vēlas doties dabā kopā ar mazuli. “TFK” demonstrē augstus tehniskos un kvalitātes standartus. Šo ratu zīmols ir patentējs gan īpašo bremzēšanas sistēmu, lai bremzēšana būtu līgana, gan ratu kulbiņu, ko ērti var pārveidot par sēdeklīti. Tas nozīmē, ka “TFK” ratu kulbu var lietot līdz bērna 3 gadu vecumam. “TFK” ratu sporta daļa ir nolaižama pilnībā guļus, tāpēc, pārliekot bērnu uz sporta ratiem, nav jāuztraucas par to, ka mazulis nesēž.

  

  

**Karlīna Kramiņa, mamma Gabrielai (teju 3 gadi), gaidībās ar otro mazuli.**

**_IG @karlinakramina_**

  

![](https://static.wixstatic.com/media/f988a2_e95a8884a96b47ac91a2c291656c0480~mv2.jpeg/v1/fill/w_250,h_250,fp_0.50_0.50,q_30,blur_30/f988a2_e95a8884a96b47ac91a2c291656c0480~mv2.jpeg)

![](https://static.wixstatic.com/media/f988a2_e95a8884a96b47ac91a2c291656c0480~mv2.jpeg/v1/fill/w_313,h_313,fp_0.50_0.50,q_90/f988a2_e95a8884a96b47ac91a2c291656c0480~mv2.jpeg)

![](https://static.wixstatic.com/media/f988a2_e6cf78f13e4b431ab28248a0e1d55daa~mv2.jpeg/v1/fill/w_251,h_250,fp_0.50_0.50,q_30,blur_30/f988a2_e6cf78f13e4b431ab28248a0e1d55daa~mv2.jpeg)

![](https://static.wixstatic.com/media/f988a2_e6cf78f13e4b431ab28248a0e1d55daa~mv2.jpeg/v1/fill/w_314,h_313,fp_0.50_0.50,q_90/f988a2_e6cf78f13e4b431ab28248a0e1d55daa~mv2.jpeg)

![](https://static.wixstatic.com/media/f988a2_9613cb04d1954fd9b221df0a4688cc4b~mv2.jpeg/v1/fill/w_250,h_250,fp_0.50_0.50,q_30,blur_30/f988a2_9613cb04d1954fd9b221df0a4688cc4b~mv2.jpeg)

![](https://static.wixstatic.com/media/f988a2_9613cb04d1954fd9b221df0a4688cc4b~mv2.jpeg/v1/fill/w_313,h_313,fp_0.50_0.50,q_90/f988a2_9613cb04d1954fd9b221df0a4688cc4b~mv2.jpeg)

![](https://static.wixstatic.com/media/f988a2_2ace97f451dc4820a86486eba1926ffc~mv2.jpeg/v1/fill/w_250,h_250,fp_0.50_0.50,q_30,blur_30/f988a2_2ace97f451dc4820a86486eba1926ffc~mv2.jpeg)

![](https://static.wixstatic.com/media/f988a2_2ace97f451dc4820a86486eba1926ffc~mv2.jpeg/v1/fill/w_313,h_313,fp_0.50_0.50,q_90/f988a2_2ace97f451dc4820a86486eba1926ffc~mv2.jpeg)

![](https://static.wixstatic.com/media/f988a2_22893e163dac46d2b991409e5443a73c~mv2.jpeg/v1/fill/w_251,h_250,fp_0.50_0.50,q_30,blur_30/f988a2_22893e163dac46d2b991409e5443a73c~mv2.jpeg)

![](https://static.wixstatic.com/media/f988a2_22893e163dac46d2b991409e5443a73c~mv2.jpeg/v1/fill/w_314,h_313,fp_0.50_0.50,q_90/f988a2_22893e163dac46d2b991409e5443a73c~mv2.jpeg)

![](https://static.wixstatic.com/media/f988a2_4cb00f8da8494144b152a5963425a661~mv2.jpeg/v1/fill/w_250,h_250,fp_0.50_0.50,q_30,blur_30/f988a2_4cb00f8da8494144b152a5963425a661~mv2.jpeg)

![](https://static.wixstatic.com/media/f988a2_4cb00f8da8494144b152a5963425a661~mv2.jpeg/v1/fill/w_313,h_313,fp_0.50_0.50,q_90/f988a2_4cb00f8da8494144b152a5963425a661~mv2.jpeg)

  

**Šie rati mums ir jau kopš pirmā bērniņa dzimšanas, tātad esam uzticīgi “TFK” zīmolam jau gandrīz 3 gadus! Pie saviem pirmajiem “TFK” ratiem tikām pavisam nejauši – tos mums atdāvināja mana tante, kura ratos jau bija izvizinājusi trīs manus brālēnus. Tas bija 2014. gada modelis bez neviena defekta un nolietojuma pazīmēm, kas lika domāt par ļoti labo ratu kvalitāt. Pēc mazliet vairāk kā gada tikām pie jaunāka modeļa, kas sevi pierādīja vēl labāk.**

  

**Rati ir ļoti plaši un ērti bērnam, ļoti viegli manevrējami, spēj izbraukt visus iespējamos segumus – gan smiltis, gan sniegu, kas mums, kā aktīviem vecākiem, ir diezgan svarīgi! Tāpat tie ir ļoti viegli un ērti salokāmi ar vienu roku, un aizņem maz vietas.**

  

**Citiem šos ratus ieteiktu pārdomātā un acīm tīkamā dizaina dēļ. Personīgi, es esmu “starā” par pumpējamajiem riteņiem un lielisko amortizāciju. Izvēloties trīs riteņu ratus, pirmajā pastaigā var būt vairāk jāpiedomā par priekšējo riteni, piemēram, nobraucot no apmales vai kādas augstākas virsmas, lai rati nesasvērtos, taču pie tā ļoti ātri pierod un tas noteikti nav mīnuss,****jo rati tiešām ir ļoti stabili. Es droši varu teikt, ka neko negribētu šajos ratos citādāk.**

  

*******

_Materiāls tapis sadarbībā ar "Izaugt Mīlestībā" draugiem_[ __LIVAKA__](https://livaka.lv/)

  * [Mazuli plānojot](https://www.izaugtmilestiba.lv/blog/categories/mazuli-planojot)
  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Iedvesma un idejas](https://www.izaugtmilestiba.lv/blog/categories/iedvesma)

