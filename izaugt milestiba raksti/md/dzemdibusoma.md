# dzemdibusoma

Source: https://www.izaugtmilestiba.lv/post/dzemdibusoma

---

# Ko likt dzemdību somā?

  * Izaugt Mīlestībā
  * Sep 25, 2023
  * 2 min read

Updated: Oct 1, 2023

**Nav viena īstā un pareizā saraksta, pēc kura vadīties topošajai mammai, kārtojot somu sev, jaundzimušajam un atbalsta personai dzemdībās. Ieteikumi atšķiras atkarībā no dzemdību iestādes, bet par obligātiem tiek uzskatīti daži dokumenti. Es savu somu kārtoju kopā ar higiēnas preču zīmolu "**[**_HAPPY_**](https://higienaspreces.lv/)**" !**

![ree](https://static.wixstatic.com/media/nsplsh_8a5c08e7add6472c95bf71e647d8e59d~mv2.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/nsplsh_8a5c08e7add6472c95bf71e647d8e59d~mv2.jpg)

  

**Dokumenti**

  * Personu apliecinošs dokuments – pase vai ID karte.

  * “Mātes pase” un grūtniecības laikā veikto analīžu rezultāti: asins grupas un Rh faktora izmeklējuma oriģināls, ultrasonoskopiju atbildes, konsultantu slēdzieni, papildu analīzes.

  * Apdrošināšanas polise, ja tāda ir.

**Dokumenti personai, kura plāno piedalīties ģimenes dzemdībās**

  * Personu apliecinošs dokuments.

  * Pēdējā gada laikā veikta krūškurvja rentgenizmeklējuma atbilde.

**Apģērbs sievietei**

  * Dzemdību procesam ērts kokvilnas apģērbs, pāris īso kokvilnas zeķīšu, halāts, ērti istabas apavi.

  * Pēcdzemdību periodam ērts, bērna barošanai piemērots apģērbs un krūšturi (vēlams kokvilnas), vienreizējas lietošanas vai kokvilnas apakšbiksītes, dušas čības.

**Apģērbs personai, kura plāno piedalīties dzemdībās**

  * Piemērots, ērts maiņas apģērbs un istabas apavi.

**Apģērbs jaundzimušajam**

  * Telpām piemēroti 3–4 kokvilnas apģērba komplekti (56 cm).

  * 3–4 kokvilnas vai vienreizējas lietošanas paladziņi (autiņi).

  * 2 kokvilnas cepurītes, 2–3 pāri kokvilnas cimdiņu, 2–3 pāri siltu zeķīšu.

![ree](https://static.wixstatic.com/media/f988a2_6154337034eb461fb0eedf11ce65ea62~mv2.jpg/v1/fill/w_147,h_173,al_c,q_80,usm_0.66_1.00_0.01,blur_2,enc_avif,quality_auto/f988a2_6154337034eb461fb0eedf11ce65ea62~mv2.jpg)

**Nopirkt gatavu**

  

Ja vēlies, lai dzemdību somu tavā vietā sakārto kāds cits, to iespējams iegādāties jau gatavu! Higiēnas zīmols "[_HAPPY_](https://higienaspreces.lv/happy-mazulim-un-maminai/) " piedāvā arī vērtīgu [_pēcdzemdību somas saturu_](https://higienaspreces.lv/happy-mazulim-un-maminai/maminam/dzemdibu-komplekti/bella-mamma-pecdzemdibu-komplekts-izmers-m-l/)! Tā var būt arī laba dāvana, ja vēlies iepriecināt topošo mammu.

  

**Pārtikas produkti**

  * Divi litri negāzēta minerālūdens.

  * Neliels daudzums vieglu uztura produktu atbilstošā iepakojumā, piemēram, jogurts.

**Higiēnas piederumi sievietei**

  * Personīgās higiēnas priekšmeti. 

  * 2–3 dvieļi.

  * Pēcdzemdību higiēniskās paketes.

  * Divas mikroklizmas.

**Higiēnas piederumi jaundzimušajam**

  * Bērnu ziepes, mitrās salvetes jaundzimušā kopšanai.

  * 2 dvieļi – viens mazāks, otrs lielāks, kurā var ietīt bērnu.

  * Autiņbiksītes.

> Kad esi izvēlējusies savu dzemdību iestādi, tās mājaslapā izpēti rekomendācijas arī par dzemdību somas saturu. 

  

**Ieteikumi:**

  * Neatkarīgi no tā, vai mazulim drēbītes ir lietotas vai jaunas, tām jābūt ne tikai izmazgātām, bet arī izgludinātām, jo tas ir labākais veids, kā apģērbu sterilizēt.

  * Personiskās mantas vislabāk likt viegli pārvietojamā somā, piemēram, aizslēdzamā ceļojumu somā ar riteņiem.

  * Vērtslietas labāk atstāt mājās.

> Kārtojot mantas, atsevišķā somiņā ielieciet drēbītes un vienas autiņbiksītes, kas būs nepieciešamas mazajam uzreiz pēc nākšanas pasaulē. Pavadošā persona satraukumā var nespēt orientēties lielajā somā, tāpēc vislabāk, ja vēl pirms došanās uz slimnīcu saliksiet šādu komplektu atsevišķi un pavadošajai personai izstāstīsiet, ka tas būs vajadzīgs vecmātei.

**Nesatraucieties, ja kaut kas aizmirsies**

  

Slimnīcās ir aptiekas, kur var iegādāties nepieciešamās higiēnas preces mazulim un mammai. Tāpat, piemēram, Rīgas Dzemdību nama uzņemšanas nodaļā jebkurā diennakts laikā iespējams nopirkt vienreizējās lietošanas higiēnas komplektu dzemdībām, kurā ietilpst dzemdību pakete, vienreizējās lietošanas paladziņi, autiņbikses.

  

***

_Sadarbības ietvaros tekstā integrēta reklāma._

  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Vecāku un mazuļa veselība](https://www.izaugtmilestiba.lv/blog/categories/veseliba)
  * [Iedvesma un idejas](https://www.izaugtmilestiba.lv/blog/categories/iedvesma)

