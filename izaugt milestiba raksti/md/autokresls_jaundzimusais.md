# autokresls_jaundzimusais

Source: https://www.izaugtmilestiba.lv/post/autokresls_jaundzimusais

---

# Pirmais auto krēsliņš mazulim

  * Izaugt Mīlestībā
  * Aug 10, 2020
  * 3 min read

Updated: Aug 26, 2020

**Šis ir viens no lielākajiem un atbildīgākajiem pirkumiem gaidāmajam bērniņam, tomēr plašais auto krēsliņu tirgus piedāvā neskaitāmas iespējas. Kā izvēlēties drošāko? Kopā ar**[** _BeSafe_**](https://besafe.lv/par-mums/)**izveidojām**** _Check list_****, lai veikalā orientēties ir vienkāršāk!**

  

![ree](https://static.wixstatic.com/media/f988a2_f95cad438b45472d91df31944d7cda57~mv2.jpg/v1/fill/w_147,h_110,al_c,q_80,usm_0.66_1.00_0.01,blur_2,enc_avif,quality_auto/f988a2_f95cad438b45472d91df31944d7cda57~mv2.jpg)

  

**Pievērs uzmanību marķējumiem**

  

Šobrīd vēl Eiropas Savienības tirgū ir pieejami autokrēsliņi ar diviem dažādiem drošības marķējumiem ECE R44/04 un UN R129. Tas tāpēc, ka, attīstoties pētījumiem par drošību, veidojas aizvien jauni drošības standarti. Tad nu pirmais noteikums - izvēloties autokrēsliņu jāpievērš uzmanība, vai tam ir kāds no šiem diviem marķējumiem.

> Krēsliņi ar ECE R44/04 marķējumu ir testēti gan triecienam no priekšpuses, gan no aizmugures, bet jaunais drošības standarts UN R12 testē papildus arī sānu triecienu.

Jaunā drošības norma UN R129 nosaka arī to, ka autokrēsliņa lietošanā par svaru būtiskāks ir bērna vecums un augums. Par to atgādina arī “i-Size” marķējuma uzlīme (bieži - dzeltenā krāsā), kas atrodama uz atokrēsliņa korpusa sāniem.

  

  

**Ar skatu pretēji braukšanas virzienam**

> Jaunais ES drošības standarts nosaka, ka bērns ir jāved pretēji braukšanas virzienam vismaz līdz 15 mēnešu vecumam. Un šis nav ne modes kliedziens, ne ražotāju untums. 

![ree](https://static.wixstatic.com/media/f988a2_c165ab5380ac4551b35985e2242e5530~mv2.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/f988a2_c165ab5380ac4551b35985e2242e5530~mv2.jpg)

Skandināvijas valstīs, kas ir vadošās ceļu satiksmes drošībā, pārvadāt bērnus šādā pozīcijā vidēji līdz trīs gadu vecumam (precīzāk – kamēr bērns sasniedzis 18 kilogramu svaru) šķiet pašsaprotami. Šajās valstīs iedzīvotāji apzinās, ka straujas bremzēšanas brīdī bērnam līdz trīs gadu vecumam (nerunājot par zīdaini) traumēts tiek mugurkauls, kakls un galva - darbojas fizikas likumi, un viss, kas ir smags, turpina inercē lidot uz priekšu. Arī pasažieri. Mazuļa muskulatūra un mugurkauls vēl nav gana spēcīgi, lai noturētu bērna smago galvu bremzēšanas vai frontālas sadursmes brīdī, tieši tāpēc pat nelielas traumas mazulim ir bīstamākas nekā pieaugušajam. 

  

Ja šādus noteikumus automašīnā saglabā līdz bērna četru gadu vecumam (105 cm), vecāki ir pelnījuši medaļu, nudien!

  

  

**Praktiski soļi, meklējot labāko variantu**

  

Domājot par autokrēsliņa izvēli, jāapdomā šādi aspekti: 

  * Cik jūsu ģimenē ir cilvēki? Cik durvis ir automašīnai? Cik autokrēsliņi ir jāieliek automašīnā? Cik daudz vietas ir automašīnas aizmugurējā rindā?

Uz šiem jautājumiem svarīgi atbildēt, lai ikdienā auto krēsliņa ielikšana un izņemšana būtu ērta. Ja gaidāmais mazulis nebūs pirmais bērniņš, vēl jo svarīgāk vecākiem spēt ātri un ērti ieliekt auto krēsliņā mazāko, lai palīdzētu piesprādzēties arī citiem bērniem. Tāpēc vislabāk, ja pirms auto krēsliņa iegādes vari jauno pirkumu ielikt un izmēģināt savā automašīnā, lai paskatītos, kā un vai šī izvēle reālājā dzīvē izskatīsies.

  * Vai automašīnā ir ISOfix stiprinājumi? Kurām vietām?

Automašīnas, kas ražotas pēc 2014. gada, noteikti būs aprīkotas ar šo stiprinājuma sistēmu, jo tā nu kļuvusi par obligātu prasību. Bet ir ražotāji, kas šos stiprinājumus ieviesuši jau krietni pirms 2014. gada. Izpēti sava auto iespējas!

  * Kādi ir jūsu biežākie maršruti – pilsētvidē vai ārpus? 

Biežiem un īsiem braucieniem ir svarīgi, lai bērnu ir ļoti viegli ielikt/izņemt automašīnā. Garos izbraucienos vērtība būs autokrēsliņa piedāvātais papildus komfortu, vairākas slīpuma pozīcijas un pietiekoši daudz vietas bērna kājām.

  

  

**Ideālā auto krēsliņa**** _Check list._**

**Izdrukā un dodies ar šo saraktu uz veikalu!**

  * Autokrēsliņš ir viegls. Svarīgi, jo autokrēsliņu kopā ar bērnu visbiežāk vecāki nēsā rokās pat līdz mazuļa gada vecumam.

  * Autokrēsliņu ir viegli pārvietot, tam ir ērts rokturis.

  * Autokrēsliņam ir piecu punktu drošības jostas. Svarīgi, jo tās mazuli notur stabilāk un pasargā no pārāk lielas sānu kustības sānu trieciena gadījumā.

  * Autokrēsliņam ir regulējams drošības jostiņu augstums un galvas aizsardzības zona.

  * Autokrēsliņam ir papildus sānu drošības aizsardzība.

  * Autokrēsliņu var stiprināt uz ISOfix bāzes. Svarīgi, jo ikdienā krēsliņu būs ērtāk ielikt un izņemst. Un vēl – tas vienmēr būs ielikts pareizi.

  * Ir liels, viegli un ātri lietojams saules aizsardzības jumtiņš ar augstu UV staru filtru. Svarīgi, jo aizsargā mazuļa jutīgo ādu no saules stariem, jutīgās actiņas - no spilgtas gaismas.

  * Platas iestrādātās drošības jostas. Svarīgi, jo trieciena brīdī spiediena vieta ir izkliedētāka.

  * Patīkams, elpojošs un viegli kopjams autokrēsliņa materiāls.

  

![ree](https://static.wixstatic.com/media/f988a2_e316106d431445bdaf5a5d6a3b771928~mv2.jpg/v1/fill/w_147,h_97,al_c,q_80,usm_0.66_1.00_0.01,blur_2,enc_avif,quality_auto/f988a2_e316106d431445bdaf5a5d6a3b771928~mv2.jpg)

**Skandināvu drošība ir garantijas zīme**

  

ADAC ir Vācijas organizācija, kas neatkarīgi no ražotājiem veic plašu autokrēsliņa izpēti, par to sniedzot attiecīgu punktu atzīmi. Savukārt [_Zviedrijas “Plus” testa sertifikātu ieguvušie autokrēsliņi_](https://besafe.lv/autokreslini-jaundzimusajiem/) ir izgājuši vēl sarežģītākus automašīnu sadursmju testus un piedāvā vēl augstāku drošības līmeni (Plus tests būs tikai autokrēsliņiem, kas paredzēti lietošanai pretēji braukšanas virzienam).

  

***

_Materiāls tapis sadarbība ar "Izaugt Mīlestībā" mīļiem draugiem - "_[__BeSafe__](https://besafe.lv/) _" !_

  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Iedvesma un idejas](https://www.izaugtmilestiba.lv/blog/categories/iedvesma)
  * [Pirmais gads ar mazuli](https://www.izaugtmilestiba.lv/blog/categories/pirmais-gads-ar-mazuli)

