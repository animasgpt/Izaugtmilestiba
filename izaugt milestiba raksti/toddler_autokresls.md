# toddler_autokresls

Source: https://www.izaugtmilestiba.lv/post/toddler_autokresls

---

# "Toddler" (12-36 mēneši) auto krēsliņa meklējumos!

  * Izaugt Mīlestībā
  * Sep 12, 2020
  * 2 min read

**Ja pirmais auto krēsliņš mazulim bija groziņš, tad apmēram uz bērna gada vecumu būs jārūpē nākamais –**[** __toddler__**](https://besafe.lv/autokreslini-maziem-berniem/)[** _auto krēsliņš_**](https://besafe.lv/autokreslini-maziem-berniem/)**, kas derēs apmēram līdz bērna četru gadu vecumam.**

![ree](https://static.wixstatic.com/media/f988a2_571a33f4f71440efaeb912eda1406159~mv2.jpg/v1/fill/w_147,h_110,al_c,q_80,usm_0.66_1.00_0.01,blur_2,enc_avif,quality_auto/f988a2_571a33f4f71440efaeb912eda1406159~mv2.jpg)

  

**Pirms auto krēsliņa izvēles**

Par svaru būtiskāks ir bērna vecums un augums centimetros, tāpēc autokrēsliņa lietošanas laika diapazons uz krēsliņa marķējumiem tiek norādīts pēc bērna auguma un vecuma. Jaunais Eiropas Savienības drošības standarts nosaka, ka bērns vismaz līdz 15 mēnešu vecumam jāved pretēji braukšanas virzienam, tāpēc būtu vēlams arī nākamo auto krēsliņu meklēt tādu, lai bērnam būtu pietiekami ērti, sēžot ar skatu pretēji braukšanas virzienā. Ja izvēlētais autokrēsliņš ir lietojams gan ar skatu pretēji, gan braukšanas virzienā, tad lēmumu par to, cik ilgi vest bērnu pretēji braukšanas virzienam, vecāki var pieņemt laika gaitā. Tāpat - auto krēsliņam jāspēj augt līdzi bērnam, tas nozīmē, ka krēsliņa galvas balstam ir jābūt regulējamam.

Automašīnas krēsla slīpuma leņķis mēdz atšķirties no 5-25 grādiem. Tas ietekmē gan to, kā autokrēsliņš der automašīnā, gan to, kādā leņķī sēž bērns, tāpat - vai aizmiguša bērna galva nekrīt visu laiku uz priekšu. Pārāk slīpa pozīcija, braucot ar skatu uz priekšu, arī nav vēlama, jo avārijas brīdī bērnam drošāka būs stāvāka pozīcija. Tāpēc vienmēr vajag pamēģināt šo autokrēsliņu ielikt savā (!) automašīnā un iesēdināt tajā bērnu, pirms autokrēsliņš tiek nopirkts.

> Autokrēsliņa rotēšana par 360 grādiem nav radīta drošībai, bet gan praktiskumam un ikdienas ērtībai. Šī funkcija ir bonuss, lai bērna ielikšana un izņemšana no autokrēsliņa būtu vienkāršāka. Atpakaļskats bērnam ir absolūti drošākā autokrēsliņa pozīcija automašīnā.

  

**Šis var noderēt!**

  * Ir ļoti svarīgi, lai autokrēsliņā iebūvētās drošības jostas tiek pievilktas maksimāli stingri (starp bērna ķermeni un jostu jābūt maksimums divu pirkstu attālumam), it īpaši autokrēsliņos ar skatu uz priekšu;

  * Tuvojoties aukstākam laikam, bērnu autokrēsliņa liekam BEZ virsdrēbēm;

  * Bērns autokrēsliņā vienmēr ir jāpiesprādzē - sēdēšana krēsliņā nepiesprādzētam, nepasargās bērnu avārijas brīdī;

  * Ir pieejami dažādi aksesuāri (svarīgi pārbaudīt, vai tie ir testēti _crash_ testos), kas atvieglo bērna sēdēšanu automašīnā, kā arī automašīnas un krēsliņa kopšanu;

  * Tāpat - nedrīkst turpināt lietot autokrēsliņu, kas ir bijis iesaistīts avārijā (arī tad, ja nav vizuāli redzami nekādi defekti). 

  

**Ideālā auto krēsliņa**** _Check list_****. Izdrukā un dodies ar šo saraktu uz veikalu!**

  * Autokrēsliņam ir piecu punktu drošības josta bērna piesprādzēšanai;

  * Tam ir regulējams augstums un ir pietiekami vietas bērna kājām;

  * Tam ir viegli regulējamas un vairākas slīpuma pozīcijas;

  * Autokrēsliņa uzbūve piedāvā pietiekami daudz vietas bērna kājām, lai bērnu vestu atpakaļskatā;

  * Autokrēsliņam ir ISOfix bāze - tā būs vieglāk un ātrāk pareizi ielikt krēsliņu automašīnā vai pārlikt no vienas uz otru;

  * Autokrēsliņā ir iestrādāti skaņas, gaismas vai krāsas indikatori, kas signalizē par pareizu krēsliņa ievietošanu – tas ļauj nešaubīgi pārliecināties, ka tas ir ievietots pareizi un droši);

  * Autokrēsliņam ir papildus sānu aizsardzība;

  * Autokrēsliņam ir elpojošs un viegli kopjams audums.

  * No autokrēsliņa bērnu ir ērti un viegli izņemt / ielikt automašīnā.

***

_Materiāls tapis sadarbība ar "Izaugt Mīlestībā" mīļiem draugiem - "_[__BeSafe__](https://besafe.lv/) _" !_

  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Pirmais gads ar mazuli](https://www.izaugtmilestiba.lv/blog/categories/pirmais-gads-ar-mazuli)
  * [Bērnudārznieks](https://www.izaugtmilestiba.lv/blog/categories/bērnudārznieks)

