# piedzimsanas-pabalsti

Source: https://www.izaugtmilestiba.lv/post/piedzimsanas-pabalsti

---

# Bērna piedzimšanas pabalsti pašvaldībās 

  * Izaugt Mīlestībā
  * Apr 25, 2019
  * 2 min read

Updated: Sep 25, 2019

 _Raksts tapis sadarbībā ar Vides aizsardzības un reģionālās attīstības ministriju, izmantojot tīmekļvietnē_[ _www.vietagimenei.lv_](http://www.vietagimenei.lv/) _pieejamo informāciju_

![ree](https://static.wixstatic.com/media/5bb8f89bf48e4683982e319384cc25af.jpg/v1/fill/w_147,h_98,al_c,q_80,usm_0.66_1.00_0.01,blur_2,enc_avif,quality_auto/5bb8f89bf48e4683982e319384cc25af.jpg)

**Vienreizējais pabalsts ģimenei sakarā ar bērna piedzimšanu, ko iespējams saņemt konkrētā pašvaldībā dzimušam un deklarētam mazulim Latvijā, ir ļoti atšķirīgi – no nepilniem 70 līdz pat 500 eiro! Taču ir arī pašvaldības, kuras bērna piedzimšanas pabalstu neizmaksā.**

  

Jūrmalas pašvaldība sākot no šī gada izmaksā visaugstāko bērna piedzimšanas pabalstu – no 285 eiro tas tika palielināts uz 500 eiro, tādējādi kļūstot par augstāko bērna piedzimšanas pabalsta maksātāju pašvaldību vidū.

  

Bērna piedzimšanas pabalstu neizmaksā Cesvaines un Kuldīgas novadu pašvaldībās, taču šajās pašvaldības dzimušajiem bērniem tiek sarūpētas dāvanas (Kuldīgas novada pašvaldība dāvina sudraba karotīti) vai organizēti pasākumi.

  

**Lielākie bērna piedzimšanas pabalsti 2019. gada marta beigās**

  * Ja pasaulē nācis trešais mazulis – 516 eiro piešķir Varakļānu novadā

  * Ja pasaulē nācis trešais mazulis – 450 eiro piešķir Zilupes novadā

  * Par katru dzimušo mazuli – 400 eiro piešķir Engures novadā

  * Par katru dzimušo mazuli 450 eiro apmērā dalītais maksājums tiek–piešķirts Krāslavas novadā - piedzimšanas pabalsts – 200 eiro, bērnam sasniedzot viena gada vecumu – 100 eiro, bērnam sasniedzot divus gadus – 50 eiro bērnam sasniedzot četrus gadus – 50 eiro. 

  * Savukārt 400* eiro maksā Rēzeknes pilsētā, ja pasaulē nācis trešais mazulis un abi vecāki deklarējušies pašvaldībā.

_* Ja pašvaldībā ir deklarējušies abi vecāki._

  

**Šobrīd lielākie vienreizējie pabalsti, ja pasaulē nācis mazulis ģimenē**

  

  * 500 eiro Jūrmalas pilsēta

  * 400 eiro Engures novads

  * 350 eiro Krimuldas novads

  * 320 eiro Siguldas novads

  * 300 eiro Valkas novads, Smiltenes novads, Sējas novads, Olaines novads, Nīcas novads, Mārupes novads, Jēkabpils novads, Ilūkstes novads, Garkalnes novads, Daugavpils pilsēta, Aglonas novads

  * 285 eiro Mālpils novads, Stopiņu novads, Krustpils novads

  * 250 eiro Ikšķiles novads, Tukuma novads, Mērsraga novads, Ludzas novads

  * 220 eiro Preiļu novads, Dagdas novads

  * 215 eiro Baldones novads, Babītes novads, Vaiņodes novads 

  * 214 eiro Salas novads, Vārkavas novads

  * 210 eiro Ķekavas novads, Ventspils pilsēta

  * 200 eiro Viesītes novads, Ventspils novads, Valmieras pilsēta, Talsu novads, Skrīveru novads, Rūjienas novads, Rēzeknes pilsēta, Priekuļu novads, Priekules novads, Pļaviņu novads, Madonas novads, Līvānu novads, Līgatnes novads, Ķeguma novads**, Kocēnu novads, Kandavas novads, Jaunjelgavas novads, Grobiņas novads, Durbes novads, Daugavpils novads, Cēsu novads, Burtnieku novads, Liepājas pilsēta, Aizputes novads.

_** Ja konkrētajā pašvaldībā ir deklarējušies abi laulātie vecāki_

  

**Šobrīd zemākie pabalsti, ja pasaulē nācis mazulis ģimenē**

  

71,14 eiro – Vecpiebalgas novadā

72 eiro – Jelgavas pilsētā, Rucavas novadā

75 eiro – Naukšēnu novadā, ja piedzimis pirmais mazulis ģimenē.

  

_!! Ja nav norādīts atsevišķi, tad pabalsts tiek maksāts neatkarīgi no tā, vai abi vecāki deklarējušies pašvaldībā vai viens. Kā arī nav atsevišķs norādīts papildus pabalsta apmērs par to, vai bērns ģimenē piedzimst kā pirmais vai nākamais._

***

_"Izaugt mīlestībā" materiālu pārpublicēšana atļauta tikai ar šīs platformas īpašnieku atļauju._

  * [Mazuli plānojot](https://www.izaugtmilestiba.lv/blog/categories/mazuli-planojot)
  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Pirmais gads ar mazuli](https://www.izaugtmilestiba.lv/blog/categories/pirmais-gads-ar-mazuli)

