# ergonomiskiprincipi

Source: https://www.izaugtmilestiba.lv/post/ergonomiskiprincipi

---

# Ergonomiska bērna nēsāšana

  * Izaugt Mīlestībā
  * Mar 21, 2021
  * 5 min read

Updated: Mar 29, 2021

**Mūsdienās tirgū pieejamie mazuļu pārnēsāšanas risinājumi ir daudz un dažādi, tomēr ne visi veidoti, ievērojot ergonimiskos bērna nēsāšanas pamatprincipus. Kas jāņem vērā, izvēloties somu vai slingu mazulim, jautāju “**[** _ManiSlingi.lv_**](https://www.manislingi.lv/lv/par-mums)**” vadītājai, sertificētai bērnu nēsāšanas (“Die Trageschule”) un zīdīšanas (LZVKA) konsultantei, Vecāku izglītības programmas trenerei Evitai Žvagiņai – Jākobsonei.**

  

![ree](https://static.wixstatic.com/media/f988a2_2c9372e3512047eaada5ccc4a73a7630~mv2.jpg/v1/fill/w_147,h_220,al_c,q_80,usm_0.66_1.00_0.01,blur_2,enc_avif,quality_auto/f988a2_2c9372e3512047eaada5ccc4a73a7630~mv2.jpg)

**Anatomijā balstīti noteikumi**

  

Vieta, kur mazulis gūst mierinājumu un drošības sajūtu, ir mammas un tēta klēpis. Ja bēbītis ir pavisam maziņš un ļoti vēlas būt saviem vecākiem cieši līdzās, ikdienā liels atbalsts var būt slings vai ergosma, kas noder arī iekštelpās – bēbītis ir tuvumā, bet vecākiem rokas brīvas dažādiem darbiem. Svarīgi atcerēties, ka ergonomiska bērna nēsāšana ir būtiska ne tikai mazuļa, bet arī mammas un tēta veselībai. Lai to īstenotu, jāievēro seši pamatprincipi.

  

  * **Dziļā ietupiena pozīcija jeb mazuļa celīši augstāk par dibentiņu**

Mazuļa ceļiem nav jābūt plati izvērstiem (optimāli būtu 40 – 45 grādi), tiem jāatrodas apmēram mazuļa nabas rajonā, tieši zem mammas krūtīm. Bēbītim augot lielākam, ceļi, protams, virzīsies zemāk un kājiņas izvērtīsies platāk, tomēr vienmēr ļoti jāuzmana, lai ceļi nebūtu vienā līmenī vai zem bēbīša dibena. Tādā pozā spiediens ir tikai uz bēbīša dibenu, tādejādi radot nepiemērotu spiedienu uz bērna nenobriedušo kaulu un muskuļu sistēmu. Kad celīši ir ieliekti, svars tiek vienmērīgi sadalīts gan uz augšstilbiem, gan uz ceļiem un muguras, gan dibena.

  * **Mazuļa mugura – nedaudz ieliekta kā ūdens lāsīte**

Bērna mugurkaulam nav visu četru fizioloģisko izliekumu, kas ir pieaugušam cilvēkam, viņam ir divi primārie izliekumi, kas bērna muguru veido nedaudz noapaļotu, kā nedaudz izliektu uz āru. 

> Ap četru mēnešu vecumu, kad bērns sāk turēt galvu, nostiprinās kakla daļas ieliekums uz iekšu. Ap 8-9 mēnešu vecumu, kad bērns sāk sēdēt, nostiprinās krūšu kurvja izliekums uz āru. Ap gada vecumu, kad bērns sāk staigāt, izveidojos jostas vietas lordoze jeb ieliekums uz iekšu. 

Tieši tāpēc mazuļa muguriņa īpaši līdz četru mēnešu vecumam tiek pozicionēta nedaudz noapaļotā stāvoklī, tā nedrīkst būt pilnīgi taisna vai izliekusies atpakaļ. Tāpat muguriņa nedrīkst būt par daudz ieliekta jeb sakņupusi kā “C” burtiņš. Tai vairāk jāizskatās pēc ūdens lāsītes. Pēc četru menešu vecuma, bērnam attīstoties un nostiprinoties, ķermeņa augšdaļu pamazām varam sākt atbrīvot.

  * **Stingri klāt**

Bērns gan slingā, gan ergonomiskajā somā vienmēr ir jāpievelk sev cieši klāt. 

> Ja nēsāšanas metode būs par vaļīgu, bērns kūļāsies un atradīsies pastāvīgā saspringumā. Tas var izraisīt mazuļa kakla un plecu daļas tonusu, kā arī nepiemērotu svara sadalījumu nēsātaja ķermenim. 

Un lai arī varētu likties, ka bēbītis ir pārāk cieši klāt, slingu un somu audumi visbiežāk ir elastīgi un tik un tā pieļauj kustības.

  * **Kakla daļas atbalsts**

Līdz četriem mēnešiem svarīgi īpaši balstīt mazuļa kakliņu, jo bēbītis pats to vēl netur. Parasti to dara, ietinot slingā vai somas augšdaļā, sarullētu dvielīti vai autiņu. Nomoda brīžos pietiek ar šādu atbalstu. Brīžos, kad bērns guļ vai nēsātājs aktīvi kustās, svarīgi arī atbalstīt pašu bērna galviņu cieši, lai tā nekūļajas. Šo spēj nodrošināt tikai ergonomiska nēsāšanas ierīce.

  * **Centrētas rokas**

Līdz četru mēnešu vecumam svarīgi, ka mazuļa rociņas slingā vai somā ir saliktas ap bērna ķermeņa centru uz krūtīm vai blakus mazuļa vaidziņiem, ne brīvi karājoties gar bēbīša sāniem. Tas ir svarīgi, lai mazulis spētu apgūtu, sajustu savu centru. Bez šīs iemaņas bērniņa attīstībā nevar notikt velšanās process uz sāniem. Lai apveltos, mazulim ir svarīgi savu centru sajust. Pēc četriem mēnešiem, kad mazulis jau ir apvēlies, rociņas somā vai slingā var likt kā pašam ērtāk.

  * **Ar skatu pret vecākiem**

Ergonosmiskas, dabiskas un veselīgas ierīces līdz bērna gada vecumam ikdienā nav paredzētas ar skatu “uz pasauli”. Tāpat jāatceras, ka uz gada vecumu bērns ir apmēram 10 kilogramus smags, tas nozīmē, ka arī pēc 12 mēnešu vecuma bērnu nēsāt ar skatu prom no mammas nav viegli. 

  

Ja gribam, lai bērns redz pasauli, tad labāk likt mazuli uz muguras vai gurna atbilstošā vecumposmā. Kategoriski nepiemēroti ir bērnu likt kādā nēsāšanas ierīcē ar skatu pret pasauli līdz 4 mēnešu vecumam. Psihoemocionali šajā pozīcijā bērniņs tiek pārsātināts ar apkārt notiekošajiem iespaidiem, turklāt vecumā, kad bērnam nav galvas kontroles ir liels asfiksijas risks. Šajā pozīcijā nēsātājam ir daudz grūtāk monitorēt bērna stāvokli.

  

![ree](https://static.wixstatic.com/media/f988a2_32e69ea833494a00ba86d0c149b5bb05~mv2.jpg/v1/fill/w_108,h_108,al_c,q_80,usm_0.66_1.00_0.01,blur_2,enc_avif,quality_auto/f988a2_32e69ea833494a00ba86d0c149b5bb05~mv2.jpg)

**Slingu vai ergosomu?**

  

Lai gan visbiežāk somas vai slingus izvēlamies pavasarī un vasarā, tieši rudens un ziemas sezonā šādas pastaigas arī ārā ir visjaukākās. Kad laukā ir vēsāks, nav jāģērbjas kārtu kārtās, jo mazulis silda mammu, bet mamma – mazuli. Tuntulēšanās nav vajadzīga, svarīgi atcerēties, ka par vienu kārtu (kā vilktu parasti) jāvelk mazāk. 

  

Kā slingam, tā ergosomai ir savas priekšrocības un savi trūkumi. Izvēloties slingu (austa materiāla), tas būs ērtāks ilgstošai nēsāšanai, slingu var precīzāk pievilkt un atbalstīt kakla daļu. Tāpat slings pieļauj dažādas siešanas pozīcijas un veidus, ko var pielāgot atkarībā no nepieciešamības. Tomēr jārēķinās, ka slinga siešanai nepieciešamas iemaņas, laiks un pacietība. Ļoti bieži mazulis sākumā raud, tas nozīmē, ka mammai vai tētim jābūt emocionāli mierīgam un jāspēj izturēt šis apmācības laiks. 

  

Ar gatavām somām ir vienkāršāk, jo tās ir jau gatavas lietošanai. Tajā pašā laikā pievilkšanas iespējas ir ierobežotas, tas iespējams vien tur, kur ražotājs to paredzējis. Ir sienamas somas, ir daļēji sprādzējamās somas, kur sasprādzē tikai vienu daļu, otru vai nu nevar mainīt, vai var sasiet. Un ir pilnībā sprādzējamās somas. Lai kāda arī nebūtu izvēle, vislabāk ir vienu vai otru veidu pirms iegādes izmēģināt.

  

***

![ree](https://static.wixstatic.com/media/f988a2_6e04cccaa45540d7959f409264257bcc~mv2.jpg/v1/fill/w_147,h_110,al_c,q_80,usm_0.66_1.00_0.01,blur_2,enc_avif,quality_auto/f988a2_6e04cccaa45540d7959f409264257bcc~mv2.jpg)

  

## Jaunums no "BeSafe"!

  

> Tirgū sevi pieteicis drošo autokrēsliņu zīmola “BeSafe” jaunums – bērnu pārnēsāšanas soma [_“BeSafe Haven”_](https://livaka.lv/produkti-kategorija/besafe/besafe-haven/). Tās izstrādē iesaistīta Vācijā atzīta un novērtēta organizācija “Die Trageschule”, kas specializējas bērnu nēsāšanas (baby carrying) jautājumos. 

Soma atbilst arī “The International Hip Dysplasia Institute” standartiem (EN 13209/EN 16512), kas apstiprina, ka soma ir draudzīga bēbīša gūžām. Krustotās jostas uz muguras vienmērīgi sadala svaru, domājot arī par mammas un tēta muguras veselību.

  

Somas lietošanas pozīcijas:

  * Priekšā ar skatu uz vecāku (no dzimšanas, 55 cm garuma);

  * Priekšā ar skatu uz ārpasauli (no aptuveni piecu mēnešu vecuma);

  * Uz muguras (no aptuveni deviņu mēnešu vecuma).

  

![ree](https://static.wixstatic.com/media/f988a2_eb92a2457c234c54a7cd27be3b9072d6~mv2.png/v1/fill/w_49,h_49,al_c,q_85,usm_0.66_1.00_0.01,blur_2,enc_avif,quality_auto/f988a2_eb92a2457c234c54a7cd27be3b9072d6~mv2.png)

**Nēsāt droši un ar komfortu**

  

Mazulīša ergonomiskiem principiem atbilstoša kāju poza ir svarīga līdz tā 9 – 11 mēnešiem, kad bērna skrimslis pārtop par kaulu. Tikai tādām ergosomām, kas nodrošina korektu pozu, tiek iedota “Hip friendly” atzīme, kāda ir “BeSafe” somai.

  

Somā ir iestrādāts īpaši šim projektam veidots un “BeSafe” patentēts “Airgonomics” gaisa spilvens, kas balsta mazuli un vienmērīgi sadala svaru, ja bērns sēž ar skatu uz ārpasauli. Tas nodrošina iespēju mazulim pasauli iepazīt ergonomiskā pozā. Piepūstais gaisa spilvens rūpējas par veselīgu un pareizu mazuļa muguras un gūžu pozīciju skatā uz priekšu un vienmērīgi sadala bērna svaru uz vēdera jostas.

  

![ree](https://static.wixstatic.com/media/f988a2_44f524166c324d04aaece21779b3f74e~mv2.png/v1/fill/w_49,h_49,al_c,q_85,usm_0.66_1.00_0.01,blur_2,enc_avif,quality_auto/f988a2_44f524166c324d04aaece21779b3f74e~mv2.png)

Somas maksimālais svars ir 15 kg, un tā veidota no augstas kvalitātes, elastīgiem materiāliem, kas izturējuši ķimikāliju pārbaudes un izturības testus, audums ļauj mazulim ieņemt lāsītes pozu mugurai. Materiāli ir gaisa caurlaidīgi un absorbē mitrumu. Turklāt šajā pavasarī iznāks jauna materiāla soma, kuras gaisa caurlaidība būs vēl līdz četrām reizēm labāka.

  

  

  

  

**Sasprādzē un pievelc!**

![ree](https://static.wixstatic.com/media/f988a2_f3c76f141ef746f7a0635c5f5adb4deb~mv2.png/v1/fill/w_60,h_60,al_c,q_85,usm_0.66_1.00_0.01,blur_2,enc_avif,quality_auto/f988a2_f3c76f141ef746f7a0635c5f5adb4deb~mv2.png)

Soma ir pilnībā sprādzējama, tāpēc ļoti ērta – daži klikšķi, viegli pievelkma gurnu un plecu jostas un soma pielāgota vecāku augumam! 

  

“Flex-Shape Buckle” risinājums ļauj vecākam pievilkt jostas, velkot tās uz priekšu, nevis uz aizmuguri. Īpaši ērti tas ir māmiņam, kuras saskaras ar muguras vai plecu sāpēm. Nav jāizmanto abas rokas –lences regulējas ar vienu podziņu, to tikai piespiežot. Šī sasprādzēšana padara somas lietošanu ļoti ērtu un ātru.

  

Rūpējoties par papildus drošību, vidukļa josta ir attaisāma ar trīs punktu kontakta sprādzi, un tā ir viegli pielāgojama dažādiem izmēriem. Somas plecu lencēm ir maināms platums, kā arī galvas daļa ir lietojama trīs dažādās pozīcijās (atkarībā no mazuļa vecuma). Tas nodrošina mazuļa galvas atbalstu, labu gaisa caurlaidību un labu redzamību mazulim nākotnē, kad tas vēlēsies sēdēt ar skatu uz priekšu.

  

![ree](https://static.wixstatic.com/media/f988a2_91b4e72e03d7464ebd105eb915fff197~mv2.png/v1/fill/w_60,h_60,al_c,q_85,usm_0.66_1.00_0.01,blur_2,enc_avif,quality_auto/f988a2_91b4e72e03d7464ebd105eb915fff197~mv2.png)

**Noderīgi papildinājumi**

  

Komplektā ietilpst arī polsterīši, kas aizsargā vecāku sānus no jostu radītā spiediena; maigs saules aizsegs ar UPF50+, kas pasargā no saules stariem un liekiem apkārtējās vides kairinātājiem un auduma maisiņš somas uzglabāšanai. Tāpat somā ir iestrādāta kabatiņa, kur ievietot, piemēram, bankas karti.

  

  

  

  

  

  

***

  

_Materiāls tapis sadarbībā ar “Izaugt Mīlestībā” draugiem “BeSafe”_

  * [Vecāku un mazuļa veselība](https://www.izaugtmilestiba.lv/blog/categories/veseliba)
  * [Pirmais gads ar mazuli](https://www.izaugtmilestiba.lv/blog/categories/pirmais-gads-ar-mazuli)

