# _gege

Source: https://www.izaugtmilestiba.lv/post/_gege

---

# Perfekti vecāki dzīvo tikai Instagram

  * Izaugt Mīlestībā
  * Aug 26, 2020
  * 5 min read

**Kaspars Magrins kopā ar saviem draugiem Lauru un Jevgēniju izstrādājuši autiņbikšu zīmolu**[** _“GeGe”_**](https://thegege.com/products/)**. Viņi visi trīs ir latviešu vecāki un zina, ka zīdaiņi naktīs neguļ 12 stundas no vietas kā skaistās reklāmās, zina, ka ar bērniem reizēm tikt galā ir milzīgs izaicinājums, un zina – rūpes par bērniem sākas ar vecāku rūpēm pašiem par sevi. Un šis viss ir “GeGe” filozofijas pamatā.**

  

![ree](https://static.wixstatic.com/media/f988a2_1d276e0d67d34be7aa3b7fb34581dee1~mv2.png/v1/fill/w_68,h_41,al_c,q_85,usm_0.66_1.00_0.01,blur_2,enc_avif,quality_auto/f988a2_1d276e0d67d34be7aa3b7fb34581dee1~mv2.png)

  

_“Vareni, mūsējie radījuši autiņbikses!” nodomāju, pirmo reizi ar viņiem satiekoties. Mani uzrunāja zīmola pārdomātais dizains un “brutal honesty”, kā viņi paši smejas, – godīgs skats uz to, ko nozīmē būt vecākiem. Klausījos viņos un smaidīju – “cik līdzīgi mēs domājam! Arī “Izaugt mīlestībā” aicina savos bērnos ieraudzīt mazus ģēnijus, personības un nemānīties, ka tas vienmēr ir vienkārši. Jo nav taču. Tāpēc ar prieku piekritu kļūt par šī zīmola draugu, septembri pasludinot par kampaņas “Uzdrīksties dalīties!” mēnesi._

  

**Pastāstiet, kam pieder šī ideja?**

  

K: Vienmēr esam gribējuši būt paši sev saimnieki un attīstīt kāda jēgpilna biznesa ideju. Un, jo vairāk par to domājām, jo pārliecinātāki kļuvām, ka vēlamies būt atbalsts tieši jaunajiem vecākiem, jo paši esam gājuši šim laikam cauri. 

![ree](https://static.wixstatic.com/media/f988a2_8fd421afc8734b8681a0b910c6fcf31a~mv2.jpg/v1/fill/w_147,h_110,al_c,q_80,usm_0.66_1.00_0.01,blur_2,enc_avif,quality_auto/f988a2_8fd421afc8734b8681a0b910c6fcf31a~mv2.jpg)

L: Sēdējām un runājām, kādas mums kā vecākiem ir bijušas problēmas, ko nozīmē būt par vecākiem un kas šobrīd notiek tirgū – kas ir tas, ko vecāki meklē. Mēs kā vecāki ļoti cenšamies – vai tās būtu jaunākās audzināšanas metodes vai kvalitatīvākie apģērbu zīmoli, vai mīkstākās autiņbikses, – dot saviem bērniem labāko no tā, ko spējam. Un reizēm pārcenšamies, jo pazaudējamies, nedzirdam paši sevi.

  

J: Tieši tāpēc bieži krītam pašpārmetumos un kompleksos par sevi kā mammu vai tēti. 

> Nereti vēlamies izlikties labāki, veiksmīgāki, izdarīgāki un gudrāki, nekā reālajā situācijā jūtamies. Tad šķiet – vai tiešām esmu vienīgā muļķīte, kas ar šo netiek galā? Un ja vēl redzam instagramā, kā citi zīdaiņi smuki guļ visu nakti, kā bērni sēž, skaisti sapucēti un tīru muti, cik pārējās mammas vienmēr perfektas un smaidīgas! Ak, tas nepalīdz! _(Smejas.)_

**Kādi bija jūsu lielākie izaicinājumi, kad pirmo reizi kļuvāt par vecākiem?**

  

L: Man ir divi bērni – 12 un 17 gadus veci, tomēr labi atceros, ka pirms teju divdesmit gadiem nebija pieejama informācija par vecāku tēmām, kā tas ir šodien. Nebija sarunu, nebija neviena, kas runātu par mammas un tēta emocijām, par to, kā mainās abu attiecības pēc mazuļa piedzimšanas. Vienīgais, par ko runāja, bija bērns, un ļoti bieži – tieši veselības jautājumi. Reiz, pēc kārtējā bērnu slimošanas perioda, aizgāju pie kāda homeopāta, kas man pirmo reizi lika aizdomāties, cik liela nozīme bērnu slimošanā ir vecāku nespējai tikt galā pašiem ar sevi. Vecākiem par sevi ir jāprot parūpēties, un būsim godīgi, – mums tas ir jāmācās. Tas arī ir mūsu zīmola pamatā. Autiņbikses ir tikai gala produkts.

  

![ree](https://static.wixstatic.com/media/f988a2_1c79681408e44772b29eeccb29305617~mv2.jpg/v1/fill/w_147,h_83,al_c,q_80,usm_0.66_1.00_0.01,blur_2,enc_avif,quality_auto/f988a2_1c79681408e44772b29eeccb29305617~mv2.jpg)

K: Laimīgi vecāki ir laimīgi bērni. Ja neesam piepildīti un apmierināti paši ar sevi, kā gan mēs varam otram ko dot? Nevaram. Kad iepazinos ar savu sievu, viņai bija četrus gadus vecs dēls no iepriekšējām attiecībām. Tas bija Kosmoss, neko no tāda veida attiecībām nesapratu! 

> Reiz, kad sieva bija darbā, dzirdēju, ka bērns no vannas istabas sauc – pakakāju! Sauc vienu, sauc otru reizi. Zvanu sievai un prasu, kas man jādara. Viņa saka – nu, jānoslauka dibens! Sapratu, ka tas beigsies ar vēl lielākiem sū***, tāpēc iecēlu aiz padusēm puiku vannā un mazgāju tā, kā mācēju. _(Smejas.)_

Tētis meitiņai es būšu rudens sākumā. Tā būs mana pirmā pieredze šajā lomā no zīdaiņa vecuma. 

![ree](https://static.wixstatic.com/media/f988a2_9443c55c00ca49709c04142f1a2ab7df~mv2.jpg/v1/fill/w_147,h_110,al_c,q_80,usm_0.66_1.00_0.01,blur_2,enc_avif,quality_auto/f988a2_9443c55c00ca49709c04142f1a2ab7df~mv2.jpg)

J: Arī mūsu ģimenē ir divi bērni – četrus un sešus gadus veci. Un arī mana pieredze ir pierādījusi – avārijas situācijā pirmajam skābekļa maska vecākam ir jāuzliek sev pašam.

  

**Jaunas lietas nereti top brīdī, kad meklējam, bet neatrodam to, ko vēlamies. Tad radām paši. Vai šis stāsts ir arī par jums?**

  

L: Iztaujājot mammas un tētus, noskaidrojām, ka tirgū no autiņbiksītēm īsti nav ko izvēlēties, nav īsti alternatīvas lieliem masu zīmoliem, tāpēc jāpērk vien tas, kas ir. Mēs vēlējāmies radīt ko interesantu.

  

K: Mums rūp vecāki, un tiešsaistes pasūtīšanas režīms radīts ar nolūku atvieglot mammām un tētiem ikdienu. Vismaz viena lieta, par ko jaunajiem vecākiem raizēties mazāk.

  

**Ar ko “GeGe” biksītes atšķiras no tām, kas Latvijā jau ir pieejamas?**

  

K: Zini – ar autiņbiksītēm ir kā ar velosipēdu: ir divi riteņi un ķēde, un tā tas ir visiem velosipēdiem. Atšķiras ķēžu materiāli, spieķīšu dizains, – īsāk sakot, nianses. “GeGe” biksītes ir A klases produkts savā nišā, starp vidējo un premium līmeni.

> L: Mums kvalitāte ir zīmola pamatā, negribējām autiņbikšu sastāvā neko lieku – nekādus losjonus un smaržvielas. “Oeko-Tex” sertifikāts apliecina, ka mums ir nulle visādu bla-bla-bla vai, kā mēs sakām, “shitty” vielu. Tāpat autiņbikses ir dermatoloģiski testētas.

J: Un vēl “GeGe” ir vienīgais autiņbiksīšu abonēšana pakalpojums Baltijā, tas nozīmē – ietaupīts laiks uz bezjēdzīgiem klejojumiem pa lielveikalu, it īpaši šobrīd – pandēmijas – laikā. Abonējot autiņbikses, tās piegādājam uz mājām bez maksas. Vienā “GeGe” kastē ir četras pakas, ar ko pietiek mēnesim, un tas izmaksā 13,75 EUR par vienu paku.

  

**Kāpēc “GeGe” autiņbiksītes nevar nopirkt veikalos?**

  

K: Tiešsaistes pasūtīšana ir aktuāls modelis, kas labi strādā pasaulē, jo tas ir ērti. Piegāde Baltijas valstīs tiek nodrošināta trīs darbadienu laikā, ja abonē mēnesim, – piegāde līdz mājas durvīm ir bez maksas. Šobrīd strādājam pie Zviedrijas un Somijas tirgus, interesi izrādījusi arī Eiropa.

  

**Par jaunajiem uzņēmējiem bieži saka - “pirmie astoņi gadi tie grūtākie”.**

  

K: Konkurentu, tirgus izpēte, dizaina veidošana, mūsu gadījumā – Vācijā izstrādāts autiņbikšu modelis, atbilstoša ražotāja atrašana – tas viss prasīja divus gadus. Fabrikas, kuras piedāvā A klases autiņbikšu ražošanai vajadzīgās sertificētās izejvielas, nav pat Baltijā, mūsu rūpnīcas atrodas Čehijā un Beļģijā. Bet uzglabājam noliktavās Latvijā.

  

L: Tas, protams, nebija vienas dienas darbs. Mēs ilgi domājām, ko gribam ar savu produktu pateikt, kādu problēmu risināt, ar ko atšķirsimies. Zīmola nosaukuma zilbes “ge-ge” nozīmē gan pirmās bērnu zilbes, gan “genius generation”. 

> Paaudze, kas šobrīd kļūst par vecākiem, ir pilnīgi citādāka nekā mūsu vecāku paaudze. Tā atšķiras pat no mūsu paaudzes, jo esam vēlo septiņdesmito un agro astoņdesmito bērni. Cilvēki, kas tagad kļūst par vecākiem, jau zina, ko un kā vēlas. Viņi ir pašpārliecināti un pakalpojuma patēriņā prasīgi – vēlas konkrētas lietas, lai pakalpojums ir personalizēts. 

Mēs gribējām parādīt, ka domājam par vecākiem un viņu bērniem kā par personībām, nevis kaut kādiem bezpersoniskiem puķu bēbīšiem. 

  

![ree](https://static.wixstatic.com/media/f988a2_36006602652841afb5043f7a5a5428d9~mv2.png/v1/fill/w_68,h_49,al_c,q_85,usm_0.66_1.00_0.01,blur_2,enc_avif,quality_auto/f988a2_36006602652841afb5043f7a5a5428d9~mv2.png)

**Autiņbikšu dizains ir tik mīlīgs!**

  

J: Sākumā gribējām izslēgt visas naivās ilustrācijas un asociācijas ar mazu bērniņu. Arī svešus bēbīšus uz iepakojuma mēs neredzam vajadzību likt. Kāpēc mammai jāpērk autiņbikses, kura iepakojumam virsū ir cits bēbis? Mēs izdomājām, ka uz autiņbiksēm liksim elementus, kas atbilst konkrētā vecuma mazulim. Fotoaparāts ir uz pirmajām autiņbiksēm (4–9 kg). Tas ir laiks, kad bērniņu visvairāk fotografējam, jo straujā attīstība liek brīnīties katru dienu – “re, kā atkal paaudzies!” Tam seko kūciņas jeb mafini un arbūzs (7–17 kg), kas radīts laikam, kad vecāki var jau sākt izgaršot pirmos augļus, jo bērns lēnām kļūst pastāvīgāks. Pārējie elementi – raķetes, skūteris un čemodāns (11–20 kg) – saistīti ar bērna aktīvo dzīves periodu, kustībām un pasaules izpētīšanu. 

  

Bet kasti, kurā iepakotas autiņbikses mēneša periodam, var izjaukt, aplīmēt, nokrāsot – vecāki var darboties kopā ar savu bērnu radoši! Tāpat iepakojumā iekšā vienmēr ir pāris melnbaltu autiņbikšu – tās mazie var izkrāsot paši, vecāki to var izmantot kā aktivitāti laikam, kad bērnam sākas podiņmācība. 

> L: Mēs vēlamies atvieglot vecāku ikdienu, neuzspiežot nekādus standartus par to, kā ir jābūt. Tāpat mēs gribam runāt arī par tēva lomu bērna audzināšanā. 

Ikdienā dzīvoju Zviedrijā un redzu šo atšķirību – Latvijā joprojām bērnu jautājumi ļoti tiek saistīti ar mammu. Bet tētis taču ir otra un tikpat nozīmīga bērna dzīves daļa.

![ree](https://static.wixstatic.com/media/f988a2_8865778682f040cabe1b1a50cf7c86c5~mv2.png/v1/fill/w_68,h_49,al_c,q_85,usm_0.66_1.00_0.01,blur_2,enc_avif,quality_auto/f988a2_8865778682f040cabe1b1a50cf7c86c5~mv2.png)

K: Mums nav nekādu brīnumzālīšu, lai vecākiem nebūtu jāpiedzīvo raizes, neesam arī eksperti, tomēr zinām, cik grūti un emocionāli sarežģīti tas reizēm ir. Bērni ir liela laime un prieks ģimenē, bet tie ir arī izaicinājumi. Tāpēc mēs gribam dalīties savā stāstā un aicināt arī citus vecākus vienmēr atcerēties, ka mūsu bērni nemīl mūs iedomātas perfekcijas dēļ, bet gan tāpēc, ka esam laimīgi paši ar sevi, apmierināti ar dzīvi un rādām to arī saviem bērniem.

  

***

 **“GeGe” komandai interesē katra produkta lietotāja domas, zīmols ir atvērts un pieejams atsauksmēm. Ar “GeGe” var iepazīties un sazināties viņu sociālo tīklu kontos @thegegebaby**[** _Instagram_**](https://www.instagram.com/thegegebaby/)**un**[** _Facebook_**](https://www.facebook.com/thegegebaby)**platformās. Lai veiktu pasūtījumu, jādodas uz “GeGe” abonēšanas platformu:**[**_www.thegege.com_**](https://thegege.com/)

  * [Mazuli plānojot](https://www.izaugtmilestiba.lv/blog/categories/mazuli-planojot)
  * [Praktiskā gatavošanās](https://www.izaugtmilestiba.lv/blog/categories/gatavosanas)
  * [Sajūtas un emocijas](https://www.izaugtmilestiba.lv/blog/categories/emocijas)

